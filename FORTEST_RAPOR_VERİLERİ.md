# FORTEST RAPOR VERİLERİ

## SKOR BAZLI - TÜMÜ

Bu bölüm, farklı skor aralıklarına göre bilişsel becerilerin değerlendirme kriterlerini içerir.

### Skor Aralıkları ve Değerlendirmeler

#### %75 ve Üzeri

**Dikkat**: Dikkat ve Odaklanma Becerisi Güçlüdür        Dikkatini sürdürme ve göreve odaklanma becerisi oldukça güçlüdür. Hedefe yoğunlaşma, yönerge takibi ve ayrıntı fark etme gibi becerilerde etkin performans sergilemektedir.

**Hafıza **: Hafıza Becerisi Güçlüdür                                            Bilgiyi akılda tutma, gerektiğinde hatırlama ve görevler sırasında doğru şekilde kullanma becerisi oldukça güçlüdür. Öğrenme süreçlerinde hafıza becerileri etkin biçimde kullanılmaktadır.

**İşleme Hızı**: İşlem Hızı Becerisi Güçlüdür                                                          Bilgiyi algılama, anlamlandırma ve tepki verme sürecini etkili ve hızlı bir şekilde yürütebilmektedir. Bu beceri, yönergeleri çabuk kavrama ve görevleri zamanında tamamlama açısından önemli bir avantaj sağlamaktadır.

**Görsel İşleme**: Görsel İşleme Becerisi  Güçlüdür                                                                                                                    Görsel bilgileri tanıma, ayırt etme ve anlamlandırma becerileri güçlüdür. Bu beceri görsel bilgi ağırlıklı görevlerde hızlı ve doğru tepkiler vermesini kolaylaştırmaktadır.

**Akıl ve Mantık Yürütme**: Akıl ve Mantık Yürütme Becerisi Güçlüdür                              Bilgiler arasında ilişki kurma, çıkarım yapma ve problem çözme gibi bilişsel süreçlerde etkili performans sergilemektedir.


**Bilişisel Esneklik**: Bilişsel Esneklik Becerisi Güçlüdür                             Kurallar değiştiğinde ya da görev yapısı farklılaştığında hızla uyum sağlayabilir ve uygun stratejileri seçebilir. Bu beceri, problem çözme ve çok yönlü düşünme gerektiren durumlarda önemli bir avantaj sağlar.

---

#### %51-74 Arası

**Dikkat**: Dikkat ve Odaklanma Becerisi Gelişmiştir       Dikkatini sürdürebilme becerisi gelişmiş durumdadır. Uygun ve sakin bir ortamda, net yönergelerle verilen görevlerde dikkatini koruyabilir. Ancak odaklanmanın uzun süreli olması için zaman zaman destek ve yönlendirme gerekebilir.

**Hafıza **: Hafıza Becerisi Gelişmiştir
Bilgiyi kodlama ve gerektiğinde geri çağırma becerisi gelişmiş durumdadır. Yapılandırılmış görevlerde ve tekrar içeren çalışmalarda bu beceriden işlevsel şekilde faydalanabilir. Ancak bilgi yükü arttığında veya dikkat dağıldığında hafıza ve öğrenme olumsuz etkilenebilir.

**İşleme Hızı**: İşlem Hızı Becerisi Gelişmiştir                                                               Bilgiyi anlama ve tepki verme süresi genellikle yeterli hızdadır. Verilen görevlerin karmaşıklığına ve süre sınırlılığına göre işlem hızında zaman zaman değişkenlik gözlenebilir.

**Görsel İşleme**: Görsel İşleme Becerisi Gelişmiştir                                                Görsel bilgileri tanıma ve ayırt etme becerisi büyük ölçüde gelişmiştir. Ancak benzer şekiller veya yoğun görsel içerikler karşısında ayırt etme ve doğru tepki verme süresi uzayabilir.

**Akıl ve Mantık Yürütme**: Akıl ve Mantık Yürütme Becerisi Gelişmiştir                         Uygun yönlendirme ve yapılandırılmış görevlerle problem çözme ve çıkarım yapma süreçlerini sürdürebilir. Ancak çok adımlı akıl yürütme gerektiren durumlarda zorlanmalar görülebilir. 

**Bilişisel Esneklik**: Bilişsel Esneklik Becerisi Gelişmiştir                                  Kurallarda değişiklik olduğunda yeni duruma uyum sağlamakta zaman zaman gecikmeler yaşanabilir. Bu durum, özellikle çok adımlı ve değişken görevlerde uyum sürecini zorlaştırabilir.

---

#### %25-49 Arası

**Dikkat**: Dikkat ve Odaklanma Becerisi Sınırlı Düzeydedir     Dikkatini sürdürmede ve bilgiye odaklanmada güçlük yaşayabilir. Özellikle çevredeki dikkat dağıtıcılara karşı duyarlılığı dikkat süresini kısaltabilir. Görevleri tamamlamada zorlanmamak için yapılandırılmış bilişsel becerileri geliştirme uygulamaları ile desteklenmelidir.

**Hafıza **: Hafıza Becerisi Sınırlı Düzeydedir
Bilgiyi akılda tutma ve gerektiğinde hatırlama süreçlerinde zorlanabilir. Özellikle dikkat gerektiren görevlerde bilgi hatırlamada güçlük yaşayabilir.

**İşleme Hızı**: İşlem Hızı Becerisi Sınırlı Düzeydedir
Bilgiyi anlamlandırma ve tepkiye dönüştürme süresi zaman zaman uzayabilir. Özellikle hızlı karar verme veya hızlı uygulama gerektiren görevlerde zorlanabilir.

**Görsel İşleme**: Görsel İşleme Becerisi Sınırlı Düzeydedir                            Görsel bilgileri tanıma, karşılaştırma ve ayırt etme süreçlerinde güçlük yaşayabilir. Bu durum; harf, sayı ve şekilleri ayırt etmeyi gerektiren görevlerde, özellikle okuma, yazma ve yön bulma gibi alanlarda zorlanmaya neden olabilir.

**Akıl ve Mantık Yürütme**: Akıl ve Mantık Yürütme Becerisi Sınırlı Düzeydedir Bilgileri karşılaştırma, çıkarım yapma ve neden-sonuç ilişkisi kurma gibi süreçlerde güçlük yaşayabilir. Edinilen bilgileri organize etme, anlamlı bir yapı içinde birleştirme ve farklı durumlara uyarlamada zorlanabilir. 

**Bilişisel Esneklik**: Bilişsel Esneklik Becerisi Sınırlı Düzeydedir         Kurallarda değişiklik olduğunda yeni duruma uyum sağlamakta güçlük yaşayabilir. Yönergeleri ayırt ederek uygun stratejiyi belirlemekte zorlanabilir. Bu durum özellikle çok adımlı görevlerde ve farklı bakış açıları geliştirilmesi gereken durumlarda bilişsel performansı olumsuz etkileyebilir.

---

#### %25'ten Az 

**Dikkat**: Dikkat ve Odaklanma Becerisi Gelişimi Önceliklidir    Dikkatini toplamakta ve sürdürmekte belirgin güçlük yaşadığı gözlemlenmektedir. Bu durum, öğrenme ve görev takibi süreçlerini olumsuz etkileyebilir. Ayrıntı fark etme, yönergeye uyma, dikkat ve odaklanma becerilerinin gelişimi desteklenmelidir.

**Hafıza **: Hafıza Becerisi Gelişimi Önceliklidir
Bilgiyi geçici olarak akılda tutma ve görev sırasında kullanma becerilerinde belirgin güçlük yaşadığı gözlemlenmektedir. Bu durum, yönergeleri izleme ve öğrenilen bilgiyi kullanma süreçlerini olumsuz etkileyebilir.





**İşleme Hızı**: İşlem Hızı Becerisi Gelişimi Önceliklidir                               Bilgiyi işleme ve tepki verme hızında belirgin yavaşlık görülebilir. Bu durum yönerge takibi, karar verme ve görev tamamlama süreçlerini olumsuz etkileyebilir.

**Görsel İşleme**: Görsel İşleme Becerisi Gelişimi Önceliklidir                                                                          Görsel bilgileri algılama, karşılaştırma ve ayırt etme süreçlerinde belirgin zorlanmalar gözlenmiştir. Bu durum, okuma-yazma gibi akademik alanlarda ve görsel bilgiyi kullanmayı gerektiren günlük görevlerde güçlük yaşanmasına neden olabilir.


**Akıl ve Mantık Yürütme**: Akıl ve Mantık Yürütme Becerisi Gelişimi Önceliklidir Bilgileri karşılaştırma, neden-sonuç ilişkisi kurma, problem çözme ve çıkarım yapma süreçlerinde belirgin zorluklar yaşayabilir.  Bu durum çok adımlı akıl yürütme gerektiren akademik performansları olumsuz etkileyebilir. 

**Bilişisel Esneklik**: Bilişsel Esneklik Becerisi Gelişimi Önceliklidir                                                             Kurallar değiştiğinde eski yönteme takılı kalma, yeni kuralları ayırt edememe ve yönergeler arasında geçiş yapamama gibi belirgin zorlanmalar görülebilir. Bu durum problem çözme, değişen koşullara uyum sağlama ve çok yönlü düşünme gerektiren akademik becerileri olumsuz etkileyebilir.

---

## ÖNERİLER - TÜM

Bu bölüm, farklı skor aralıklarına göre bilişsel becerilerin geliştirilmesi için önerileri içerir.

### Skor Aralıklarına Göre Öneriler

#### %75 ve Üzeri

**Dikkat Önerileri**:
Dikkat becerisi güçlü olan bireyler için çok adımlı problem çözme içeren görevler dikkat yönetimini etkin biçimde kullanma fırsatı sunar. Zaman baskısı altında odaklanmayı sürdürebileceği çalışmalarla dikkatin sürekliliği güçlendirilebilir. Eş zamanlı dikkat gerektiren veya görevler arası geçiş içeren etkinliklerle bölünmüş dikkat becerisi pekiştirilebilir. Strateji geliştirme gerektiren oyunlar ve uygulamalarla dikkat kontrolü esnek biçimde kullanılabilir. Ayrıca bilgi işleme süreçlerini de içeren görevlerde hız ve doğruluk arasındaki dengeyi koruma becerisi geliştirilebilir.

**Hafıza  Önerileri**:
Hafıza becerisi güçlü bireylerde, kavramsal bütünlük gerektiren metinler ve üst düzey analiz gerektiren içeriklerle çalışma, hafızayı daha ileri düzeyde kullanma fırsatı sunar. Yazılı, işitsel ve görsel ögelerin bir arada kullanıldığı çoklu kodlama teknikleri, bilgilerin kalıcılığını artırabilir. Bilgiler arası anlam ilişkileri kurularak yapılan öğrenmeyi güçlendirir. Aralıklı tekrarlarla yapılan egzersizler uzun süreli hafızanın gücünü pekiştirir. Ayrıca, öğrendiği bilgileri sadece ezberlemekle kalmayıp farklı durumlarda da kullanabilmesi için problem çözme, uygulama ve günlük yaşamla ilişkilendirme gibi egzersizlerle bilgilerin pekiştirilmesi sağlanabilir.

**İşleme Hızı Önerileri**:
Zaman baskısı altında dikkat gerektiren görevler (örneğin süreli testler, refleks temelli uygulamalar) ile hızlı karar verme ve tepki süresi desteklenebilir. Grafik okuma, tablo yorumlama ve bilgi tarama gibi akademik içerikler hızla işlemleme becerisini pekiştirir. Problem çözme içeren çok adımlı görevlerde süre sınırı eklenerek hızla birlikte bilişsel esneklik geliştirilebilir. Ayrıca bilgiyi organize etme ve sunma gibi üretken görevlerde de işlemleme hızından faydalanılabilir.

**Görsel İşleme Önerileri**:
Görselleştirme becerisi güçlü olan bireylerde, çok adımlı görsel bilgiyi analiz etmeyi gerektiren görevler (örneğin harita okuma, şekil-yerleştirme, şematik düzenleme) üst düzey görsel akıl yürütmeyi destekleyebilir. Farklı açılardan bakmayı ve detaylara dikkat etmeyi gerektiren uygulamalar (örneğin şekil tamamlama, desen oluşturma, diyagram analizi) bu beceriyi daha ileri seviyeye taşıyabilir. Grafik, şekil ve tablo gibi görsel verilerin yorumlandığı görevlerde hem bütünsel hem parçaya odaklı analiz yapma becerisi güçlenir. Ayrıca, soyut görsel bilgiyi organize etmeyi gerektiren çalışmalar (örneğin kavram haritası, zihin haritası) bireyin anlam kurma süreçlerini derinleştirebilir.


**Akıl ve Mantık Yürütme Önerileri**:
Akıl yürütme becerisi güçlü bireylerde, çok adımlı problem çözme süreçlerini içeren görevler farklı çözüm yolları üretme becerisini geliştirebilir. Neden-sonuç ilişkileri kurmayı gerektiren açıklama ve değerlendirme etkinlikleri (örneğin “sence neden böyle oldu?” gibi) düşünsel derinliği artırabilir. Grafik, tablo ve veri yorumlama gibi karşılaştırma ve analiz temelli uygulamalarla mantıksal düzenleme yetisi desteklenebilir. Ayrıca, soyut akıl yürütme gerektiren kelime-sayı dizileri ya da stratejiye dayalı mantık oyunları, bilişsel esnekliği artırarak bireyin çok yönlü düşünme becerisini pekiştirebilir.

**Bilişisel Esneklik Önerileri**:
Farklı kural ve strateji gerektiren görevler arka arkaya verilerek bireyin görev geçişlerinde esneklik ve uyum becerisi desteklenebilir. Problem çözme egzersizleri ile farklı düşünme yolları geliştirmesi sağlanabilir. Rol değişimi içeren grup çalışmaları ve değişen kurallarla oynanan strateji oyunları bilişsel esnekliği artırabilir. Planlama, uygulama ve değerlendirme adımlarını içeren karmaşık görevlerde bireye aktif sorumluluk verilerek farklı işlevler arasında geçiş yapma pratiği kazandırılabilir.


---

#### %50-75 Arası

**Dikkat Önerileri**:
Dikkat süresini korumakta zaman zaman güçlük yaşayan bireyler için, uyaranların azaltıldığı ortamlarda yapılan yapılandırılmış görevler odaklanmayı kolaylaştırabilir. Adım adım ilerleyen yönergelerle çalışmak, görev takibini ve odaklanmayı destekler. Bilişsel yükü düşük ama dikkat gerektiren etkinliklerle dikkatin sürdürülebilirliği artırılabilir. Etkin dinleme, metin inceleme ya da görsel detaylara odaklanma gibi çalışmalarda ayrıntı fark etme becerisi geliştirilebilir. Ayrıca, dikkat dağıtıcı unsurları ayırt etmeye yönelik seçici dikkat uygulamaları da sürece katkı sunar.


**Hafıza  Önerileri**:
Öğrenilen bilgilerin hafızada daha uzun süre kalmasını desteklemek için düzenli aralıklarla tekrar yapılması önemlidir. Görselleştirme, hikayeleştirme gibi zihinsel imgelerle anlatılan bilgiler daha kolay hatırlanabilir. Benzerlik kurma ve kavramsal bağlantılar oluşturma gibi ilişkisel öğrenme yöntemleri, yeni bilgilerin öncekilerle bütünleşmesini sağlar. Öğrenilen bilgileri kendi cümleleriyle özetlemesi ve başkasına anlatması hatırlamayı kolaylaştırır. Ayrıca dikkatli ve yönlendirilmiş biçimde yapılan kodlama çalışmaları (örneğin altı çizili, vurgulu, örnekli içeriklerle sunum) bilgilerin hafızada zihinsel temsillerle yer etmesini destekler.

**İşleme Hızı Önerileri**:
Kısa süreli ve tekrar edilebilir görevlerle bilgiye hızlıca erişme ve tepki verme becerisi geliştirilebilir. İşitsel ve görsel ipuçlarıyla desteklenen uygulamalar, dikkati sürdürmeye yardımcı olurken işlem süresini hızlandırır. Grafik ve tablo okuma gibi yapılandırılmış görevler, süre baskısı içermeyen şekilde sunularak hızın kademeli gelişimi desteklenebilir. Ayrıca, küçük problem çözme adımlarıyla yapılandırılmış akademik görevlerde hız ve doğruluk dengesi kurularak işlemleme becerisi güçlendirilebilir.


**Görsel İşleme Önerileri**:
Görsel verileri dikkatle incelemeyi gerektiren çalışmalar (örneğin tablo, grafik, şekil gibi) ile ayrıntılara odaklanma becerisi desteklenebilir. Görsel yönergeler içeren görevlerde, her bir adımın açık şekilde açıklanması ve uygulama sırasında yönlendirilmesi, süreci daha anlaşılır hâle getirir. Harita, diyagram ve şekil yorumlama etkinlikleri önce genel yapıdan başlanarak adım adım analizle sürdürüldüğünde görsel bilgiyi anlamlandırma süreci pekiştirilebilir. Ayrıca, görsel materyallerle sunulan bilgilerin sözel açıklamalarla desteklenmesi hem işitsel hem görsel temsil sistemlerinin birlikte çalışmasını sağlayarak anlamı güçlendirebilir.

**Akıl ve Mantık Yürütme Önerileri**:
Günlük yaşamdan örnekler kullanılarak olaylar arasındaki neden–sonuç ilişkilerini kurma becerisi desteklenebilir. Farklı durumlar karşısında mantıklı çıkarımlar yapabilmesini sağlamak için, “hangi bilgi eksik?”, “bu olaydan sonra ne olurdu?” gibi sorularla düşünme süreci yönlendirilebilir. Problem çözme egzersizleri ile sıraya koyma ve çözüm yollarını organize etme becerisi geliştirilebilir. Gruplama, karşılaştırma ve benzerlik–farklılık gibi analiz çalışmaları bilişsel esnekliği artırarak akıl yürütme süreçlerine katkı sağlayabilir.

**Bilişisel Esneklik Önerileri**:
Benzer görevlerde kural değişiklikleri yapılarak bireyin yeni kurallara uyum sağlaması desteklenebilir. Görev geçişlerinde, önceki ve yeni kural arasındaki farkları açıklaması istenerek karşılaştırmalı düşünme becerisi geliştirilebilir. Kademeli olarak artan karmaşıklığa sahip problem çözme çalışmalarıyla alternatif düşünme yolları oluşturması teşvik edilebilir. Yönergeler arasında geçiş yapmayı gerektiren görevlerde adım adım rehberlik sunulması; karşılaştığı engelleri farklı yollarla aşması için yönlendirici sorularla düşünme sürecinin desteklenmesi bilişsel esnekliği artırabilir.

---

#### %25-50 Arası

**Dikkat Önerileri**:
Dikkatin belirli bir noktada toplanmasını sağlamak amacıyla kısa süreli, görsel ve işitsel destekli etkinliklerle odaklanma başlatılabilir. Görev sırasında dikkat dağıtıcıların azaltılması ve mola sürelerinin önceden belirlenmesi odaklanmayı kolaylaştırır. Hedefi net, kısa ve yapılandırılmış görevler dikkat başlatma ve sürdürme süreçlerini destekler. Sesli yönergeler, işaretlemeler ve eşleştirme gibi somut desteklerle dikkat yönetimi daha işlevsel hale getirilebilir. Ayrıca, zorluk düzeyi kademeli olarak artan dikkat çalışmaları, zihinsel takibin sürdürülebilmesine katkı sağlayabilir.

**Hafıza  Önerileri**:
Görsel destekli tekrarlar (şema, tablo, resim vb.) ve kısa aralıklarla yapılan tekrarlar bilgilerin unutulmadan pekişmesini sağlar. Bilgilerin madde madde sınıflandırılması, kavram haritası çıkarılması ve sesli ya da yazılı şekilde tekrar edilmesi, geri çağırmayı kolaylaştırabilir. Yeni bilgiler küçük parçalara bölünerek öğrenildiğinde hem zihinsel yük azalır hem de hafızanın kapasitesi zorlanmadan desteklenmiş olur.

**İşleme Hızı Önerileri**:
Bilgiye erişim süreci, süre baskısı olmadan yapılan tekrarlarla desteklenebilir. Küçük adımlarla ilerlenen alıştırmalar, işlem sürecinin güvenle sürdürülmesini sağlar. Görsel destekli yönergeler ve adım adım rehberlik içeren uygulamalar, bilgiyi tanıma ve tepki verme süresini kademeli olarak hızlandırabilir. Sıralama, sınıflama ve eşleştirme gibi düşük bilişsel yük içeren görevler, işlemleme hızının temel basamaklarını destekler. Ayrıca zihinsel işlem basamaklarını fark ettiren etkinliklerle öğrencinin süreci tanıma becerisi pekiştirilebilir.

**Görsel İşleme Önerileri**:
Görsel ayrıntılara odaklanmayı desteklemek için, benzer görseller arasında belirli özelliklere göre ayrım yapmayı gerektiren çalışmalara yer verilebilir. Bu süreçlerde, dikkat edilmesi gereken ipuçlarının açıkça belirtilmesi ve işlem sıralamasının net şekilde sunulması, anlamlı bir odaklanma süreci sağlar. Görsel içeriklerin sade, az detaylı ve dikkat dağıtıcı unsurlardan arındırılmış biçimde yapılandırılması; temel yön, konum ve biçim ilişkilerinin kavranmasına yönelik etkinliklerle desteklendiğinde, görsel anlam kurma süreçleri güçlendirilebilir.


**Akıl ve Mantık Yürütme Önerileri**:
Akıl ve mantık yürütme becerisini desteklemek amacıyla günlük yaşamdan alınan basit ve somut örneklerle karar verme süreçleri yapılandırılabilir. “Eğer… ise…” gibi temel neden-sonuç kalıplarıyla düşünme adımları pekiştirilebilir. Doğru-yanlış karşılaştırmaları içeren egzersizler ile seçenekleri değerlendirme becerisi geliştirilebilir. 

**Bilişisel Esneklik Önerileri**:
Kural değişiklikleri açık ve sade biçimde sunularak bireyin yeni duruma uyum sağlaması kolaylaştırılabilir. Beklenmedik görev değişimlerinde, geçiş süreci yapılandırılmış adımlarla desteklenebilir. Karar verme sırasında “şimdi ne yapmalıyım?” gibi sorularla düşünme süreci yönlendirilebilir. Aynı içeriğe sahip görevlerde küçük değişiklikler yapılarak esnek düşünme becerisi kademeli olarak geliştirilebilir. Ayrıca, alternatif çözüm yollarını fark etmesi için rehber sorularla destek sunulması bilişsel esnekliğin güçlenmesine katkı sağlayabilir.

---

#### %25'ten Az 

**Dikkat Önerileri**:
Dikkat düzeyi düşük bireylerde, kısa süreli ve net yönergeler içeren görevlerle dikkat süresi kademeli olarak artırılabilir. Dikkat dağıtıcıların azaltıldığı ortamlarda yapılan etkinlikler odaklanmayı kolaylaştırır. Görsel ve işitsel ipuçlarıyla desteklenen çalışmalar dikkat yönlendirmesini sağlayabilir. Bilişsel beceri geliştiren egzersizlerle seçici dikkat pekiştirilebilir. Ayrıca adım adım ilerleyen ve yönerge takibini destekleyen yapılandırılmış görevlerle dikkat ve odaklanma becerisi geliştirilebilir.

**Hafıza  Önerileri**:
Bilgilerin tanıdık nesne, kişi ve olaylarla ilişkilendirilmesi, hatırlamayı kolaylaştırabilir. Tek seferde fazla bilgi sunmak yerine, bilgi kısa, sade ve adım adım verilmelidir. Görsel ve işitsel desteklerle yapılan tekrarlar; doğru pekiştirme bildirimleriyle birlikte uygulandığında öğrenmeyi destekleyebilir. Bu bireylerde hafıza süreci, zamanında yapılandırılmış tekrar rutinleriyle ve somutlaştırılmış örneklerle daha etkili hale getirilebilir.

**İşleme Hızı Önerileri**:
Bilgiyi algılama ve yanıt verme süreci genellikle yavaştır. Bu nedenle yazılı yönergelere ek olarak, görsellerle desteklenmiş açık ve sade yönergeler kullanılmalıdır. Zaman baskısı içermeyen, yapılandırılmış ve tekrarlanabilir görevlerle bilgiye erişim kolaylaştırılabilir. Tanıdık içeriklere dayalı sınıflama, eşleştirme ve adım adım sıralama gibi görevler, süreci anlaşılır kılarak işlem hızının temellerini atar. Ayrıca, çok adımlı görevler küçük parçalara bölünerek uygulandığında hem güven duygusu hem hız gelişimi desteklenebilir.

**Görsel İşleme Önerileri**:
Görsel bilgileri ayırt etme ve takip etme becerisi sınırlı olan bireylerde, benzer ve farklı özelliklerin anlaşılmasını kolaylaştıran görsel çalışmalarla temel görsel ayrım becerisi desteklenebilir. Görsel ögelerin (şekil, simge, yön, dizi vb.) düzenli bir yapı içinde sunulması, tanıma ve sıralama süreçlerini yapılandırır. Görsel dikkat ve düzen algısını geliştirmek için, basitten karmaşığa ilerleyen çalışmalarda şekiller arası ilişki kurma ve görsel yönergelere dayalı uygulama adımlarını takip etme becerileri önceliklendirilebilir. Ayrıca görsel materyallerin sadeleştirilmiş, belirgin ve yönlendirici biçimde sunulması, anlam kurmayı ve görsel organizasyonu kolaylaştırır.

**Akıl ve Mantık Yürütme Önerileri**:
Akıl ve mantık yürütme adımlarını belirginleştiren çalışmalar faydalı olabilir. Somut örnekler ve görsellerle desteklenen uygulamalar hangi bilginin hangi kararla ilişkili olduğunu fark etmeyi kolaylaştırır. Verilen seçenekleri karşılaştırarak değerlendirmeyi içeren egzersizler ayırt etme ve karar verme becerisini destekleyebilir. 

**Bilişisel Esneklik Önerileri**:
Görevler öncelikle sabit, sade ve tahmin edilebilir bir yapıda sunulmalı; ardından küçük kural değişiklikleriyle geçişler adım adım yapılandırılmalıdır. Kural farklılıkları açık şekilde ifade edilerek görsellerle desteklenebilir. “Bu kuralla nasıl oynanır?” gibi sorularla bireyin dikkatini yeni kurala yöneltmek mümkündür. Her adımı modelleme ile gösterilen uygulamalarda bireyin farklı stratejileri denemesi teşvik edilebilir. Aynı görevin farklı kurallarla tekrar ettirilmesi, bireyin yeni durumlara uyum sağlamasını kolaylaştırabilir.


---

